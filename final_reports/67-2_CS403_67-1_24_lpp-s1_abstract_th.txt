หัวข้อโรงงานพิเศษ : ระบบแบบสำรวจความคิดเห็นเพื่อการประกันคุณภาพการศึกษาภายในสาขาวิชาวิทยาการคอมพิวเตอร์ มหาวิทยาลัยธรรมศาสตร์Thesis Title : Opinion Survey System for Educational Quality Assurance in the Computer Science Department, Thammasat Universityบทคัดย่อ      โครงงานพิเศษนี้มุ่งเน้นการพัฒนาระบบแบบสำรวจ TU Surveyor ผ่านไลน์โอเอ (LINE OA) เพื่อแก้ปัญหาที่เกิดขึ้นจากการใช้กูเกิลฟอร์ม (Google Forms) สำหรับการสำรวจความคิดเห็นหรือแบบประเมินของนักศึกษาภายในสาขาวิชาวิทยาการคอมพิวเตอร์ คณะวิทยาศาสตร์และเทคโนโลยี มหาวิทยาลัยธรรมศาสตร์ การใช้เครื่องมือแบบเดิมมักมีข้อจำกัด เช่น ความไม่สะดวกสบายในการตอบแบบสำรวจ เนื่องจากการที่จะตอบแบบสำรวจได้นั้นมักมีขั้นตอนที่เยอะจนเกินไป เพราะต้องกดเข้าไปยังหน้าจอต่าง ๆ จึงจะสามารถเข้าไปตอบแบบสำรวจได้ และด้วยจำนวนคำตอบที่ทางสาขาวิชาได้รับนั้นมีจำนวนที่น้อย อันเนื่องมาจากการประชาสัมพันธ์ที่ไม่มีประสิทธิภาพมากพอ ส่งผลให้ผลประเมินอาจไม่สะท้อนถึงความต้องการของนักศึกษาอย่างแท้จริงการพัฒนาระบบแบบสำรวจ TU Surveyor สามารถที่จะช่วยแก้ปัญหาดังกล่าว โดยการใช้แอปพลิเคชันไลน์ (LINE) ที่มีผู้ใช้จำนวนมากในประเทศไทยมาพัฒนาระบบ โดยระบบที่พัฒนาขึ้นจะสามารถช่วยให้นักศึกษาเข้าถึงแบบสำรวจและกรอกข้อมูลได้ง่ายขึ้นโดยการแจ้งเตือนไปยังแช็ตไลน์เมื่อมีหัวข้อแบบสำรวจที่ต้องตอบผ่านการใช้ไลน์โอเอ (LINE OA) ระบบนี้ไม่เพียงช่วยลดความยุ่งยากในการตอบแบบสอบถาม แต่ยังช่วยเพิ่มประสิทธิภาพในการเก็บข้อมูลที่คาดเคลื่อนน้อยลงจากการสำรวจให้แก่สาขาวิชา ซึ่งข้อมูลที่ได้รับจากการสำรวจนี้จะถูกนำไปใช้ในการพัฒนาคุณภาพทางการศึกษา และเสริมสร้างความเชื่อมั่นในกระบวนการประกันคุณภาพการศึกษาต่อไป